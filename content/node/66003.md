---
author:
  name: J Weltin
  picture: 111273
body: "This might be of interest for the Slovene type community: a review of the typographic
  rules book <em>\u203AMikrotipografija\u2039</em> by Klementina Mo\u017Eina.\r\nThere
  is no direct link available to this Slovene newspaper, that is why the review is
  cited here.\r\nAn advertising link can be found <a href=\"http://www.graficar.si/index.php?option=com_content&task=view&id=195&Itemid=122\">here</a>.
  \r\n\r\n\r\n\r\n<strong> Veda o oblikovanju \u010Drk, pisav in besedila\r\n\u0160e
  eno temeljno delo</strong>\r\n\r\n<em>Klementina Mo\u017Eina: Mikrotipografija.
  Naravoslovnotehni\u0161ka fakulteta, Oddelek za tekstilstvo, Ljubljana 2009, 275
  str., 12,50 evra.</em>\r\n\r\n Proizvodnja knjig (revij in razli\u010Dnih drugih
  tiskovin) se je v Sloveniji po razmahu ra\u010Dunalni\u0161tva oziroma na njem temelje\u010Dega
  namiznega zalo\u017Eni\u0161tva tako zelo pove\u010Dala, kot je v splo\u0161nem
  padla njihova jezikovna, pravopisna in likovno-grafi\u010Dna kakovost. Ko so v tiskarnah
  uporabljali \u0161e svin\u010Dene \u010Drke, je bilo druga\u010De. \xBBKer imamo
  poleg dobrih avtorjev tudi slabe, je naloga stavca, da besedilo postavi pravilno,
  \u010Detudi ga je avtor napisal napa\u010Dno. Stavec mora poznati pravila zapisa
  posameznih besed, vedeti, katere besede se pi\u0161e z veliko za\u010Detnico, katere
  v kurzivni razli\u010Dici ipd.,\xAB je re\u010Deno v prvem tehni\u010Dno-obrtnem
  in tiskarskem priro\u010Dniku v angle\u0161\u010Dini Mechanick Exercises J. Moxona
  iz leta 1678.\r\n\r\nRazvoj je \u0161el seveda naprej tudi na Slovenskem in \u010Dez
  325 let je iz\u0161la Knji\u017Ena tipografija (2003) prva slovenska strokovna knjiga,
  ki je pri nas na tem podro\u010Dju pomenila, in \u0161e vedno pomeni, pravo prelomnico.
  Napisala jo je dr. Klementina Mo\u017Eina, docentka (takrat \u0161e asistentka)
  na Naravoslovnotehni\u0161ki fakulteti oz. tamkaj\u0161nji Katedri za informacijsko
  in grafi\u010Dno tehnologijo, lani pa je izpod njenega peresa na 275 straneh iz\u0161lo
  neke vrste nadaljevanje tega temeljnega dela z naslovom Mikrotipografija (Naravoslovnotehni\u0161ka
  fakulteta, Oddelek za tekstilstvo, 2009).\r\n\r\nTipografija je oblikovanje \u010Drk,
  pisav, besedila itd. in hkrati veda o tem podro\u010Dju. Pri mikrotipografiji gre
  za obliko in stavo lo\u010Dil, matemati\u010Dnih in kemijskih znakov, \u0161tevilk,
  drugih ne\u010Drkovnih in ne\u0161tevil\u010Dnih znakov in za korekturo oziroma
  za korekturna znamenja, tako slovenska kot tudi tista, ki so dolo\u010Dena s standardom
  ISO. V knjigi poleg tega najdemo \u0161e znamenja te vrste za angle\u0161\u010Dino
  in nem\u0161\u010Dino, napotke za stavljenje bibliografij, kazal in navajanje poklicev,
  dalje poravnavo besedila (izogibanje t. i. pankrtu in vdovi), odstav\u010Dno na\u0161tevanje,
  za\u010Detke odstavkov in poglavij, potem estetiko, to je uporabo razpiranja, kurzive,
  kapitelk, ligatur in razli\u010Dic pisave za lo\u010Dila, za povrh pa \u0161e Tipografski
  terminolo\u0161ki slovar (ki je bil sicer \u017Ee tudi v Knji\u017Eni tipografij,
  le da gre tokrat za njegovo popravljeno in dopolnjeno verzijo).\r\n\r\nKljub ra\u010Dunalnikom,
  zaradi katerih je tiskarska tehnologija \xBBv zadnjih treh desetletjih napredovala
  bolj kot prej v pol tiso\u010Dletja\xAB, je v stroki od t. i. svin\u010Denih \u010Dasov
  marsikaj ostalo enako, le da smo danes \xBBstavci\xAB vsi, ki pri tipkanju uporabljamo
  to sijajno napravo. Enako ali \u0161e bolj moramo poznati, denimo, \xBBpravila zapisa
  posameznih besed\xAB. Tipograf mora znati \u0161e kaj ve\u010D, to je lo\u010Diti
  posamezne pisave med seboj, ozna\u010Diti in razlo\u017Eiti zna\u010Dilnosti posameznih
  delov \u010Drk teh pisav ter poznati zakonitosti posameznih razli\u010Dic pisave
  in vpliv umetnostnih slogov, sodobne tehnike in medijev na oblikovne zna\u010Dilnosti
  posameznih pisav. In vse to skupaj mora brez te\u017Eav \xBBuporabiti tudi pri lastnem
  oblikovanju pisave\xAB.\r\n\r\nToda vrnimo se h knjigi. Nedvomno gre za temeljito
  strokovno delo. Vsaka trditev in sleherno priporo\u010Dilo je iz\u010Drpno podprto
  s sklicevanjem na relevantne vire, navedene v teko\u010Dih opombah. Upajmo, da jo
  bodo poleg sestavljavcev novega pravopisa s pridom uporabljali tudi oblikovalci
  spletnih portalov, javnih napisov, lepakov in \u0161e zlasti na\u0161i vrli televizijci.
  Dogaja se namre\u010D marsikaj: pri pisanju datumov se pod vplivom angle\u0161\u010Dine
  opu\u0161\u010Da presledek med \u0161tevili za dan, mesec in leto, pri urah in minutah
  se pika napa\u010Dno nadome\u0161\u010Da z dvopi\u010Djem (\u010Deprav poleg ur
  in minut ni tudi sekund, kot je to npr. pri navajanju \u0161portnih rezultatov),
  pred enomestno \u0161tevilko ure, dneva, meseca ... se napa\u010Dno pi\u0161e ni\u010Dla.
  Itd.\r\n\r\nV knjigi se tu in tam sicer najde kak\u0161na vsebinska ali slogovna
  nerodnost. Denimo, celzijev in fahrenheitov ni, so samo stopinje Celzija oz. Fahrenheita,
  prav tako ni \xBBstopinj temperature v kelvinih\xAB, temve\u010D so samo kelvini.
  V tipografskem slovar\u010Dku pri geslu tipografija pravilno pi\u0161e, da gre za
  vedo \xBBo oblikovanju \u010Drk, pisav, besedila\xAB, pri geslu tipografska tonska
  vrednost pa, da je to \xBBbarvna podoba tipografije\xAB. Pri tem seveda ne gre za
  barvo vede, temve\u010D za izmerjeno pokritost tiskane povr\u0161ine s tipografskimi
  elementi, to je z vrsto pisave dolo\u010Dene velikosti, razmika, dol\u017Eine vrstice
  itd., in za iz tega izhajajo\u010Do \xBBjakost\xAB ali izrazitost (tj. temnost oz.
  svetlost) natisnjenega besedila.\r\n\r\n\u010Cisto brez polemike seveda ne gre.
  Za rimske \u0161tevilke, pi\u0161e avtorica, \xBBv zadnjem obdobju za paginiranje
  strani uporabljamo tudi minuskule (so manj mote\u010De), kar smo prevzeli z anglosa\u0161kega
  podro\u010Dja\xAB. Kakor za koga. Za podpisanega so rimske \u0161tevilke, v nasprotju
  s pravopisom su\u017Eenjsko povzete po (anglo)ameri\u0161kem zgledu v obliki malih
  \u010Drk, veliko bolj mote\u010De kot tradicionalne slovenske z verzalkami. Res
  pa so za ta namen \u0161e nekoliko bolj\u0161e kapitelke (kapitelka je pomanj\u0161ana
  velika \u010Drka, visoka kot male \u010Drke a, c, e, o, x).\r\n\r\nV ta okvir sodi
  \u0161e terminolo\u0161ka pripomba. \u010Ce smem karikirati: bralec niti zdaj, po
  izidu Mikrotipografije, ne ve, da baro\u010Dna pomeni isto kot predklasicisti\u010Dna
  pisava (angl. transitional), kar je zveza, ki je bila pred omenjeno letnico pri
  nas povsem ustaljena in, s tem pomenom, najbr\u017E sploh edina. Namre\u010D tisti
  bralec, ki pozna slovensko strokovno literaturo, objavljeno pred letom 2003, saj
  avtorica v obeh knjigah izklju\u010Dno in dosledno uporablja zvezo baro\u010Dna
  pisava, brez omembe izraza predklasicisti\u010Dna.\r\n\r\nLikovno-grafi\u010Dna
  oprema knjige je skladno s pri\u010Dakovanji odli\u010Dna in celo na straneh, na
  katerih je poleg opomb komaj pet ali \u0161est vrstic glavnega besedila, s preglednostjo
  ni nobenih te\u017Eav. Tudi s \u010Ditljivostjo jih ni, ker je uporabljena dru\u017Eina
  pisav, imenovana mantika, enako dobro oblikovana. Zanimive so \u0161e tipografske
  vinjete, ki se za\u010Dnejo \u017Ee na naslovnici.\r\n\r\n\u010Ceprav se Mikrotipografija
  komu morda ne bo zdela tako atraktivna kot njena (obse\u017Enej\u0161a) predhodnica,
  jezikovno pa bi se jo ponekod dalo \u0161e izbolj\u0161ati, gre nedvomno za velik
  delovni dose\u017Eek Klementine Mo\u017Eina, povsem primerljiv s tistim iz leta
  2003. Knjiga bo prispevala k skladni uporabi mikrotipografije, \xBBkakr\u0161no
  poznajo \u0161tevilni evropski narodi in \u0161iroko anglosa\u0161ko podro\u010Dje\xAB,
  na Slovenskem.\r\n\r\n<em>Toma\u017E \u0160vagelj</em>"
date: '2010-01-07 10:37:23'
node_type: forum
title: Mikrotipografija

---
