---
author:
  name: plantingenootschap
  picture: 116336
body: "Het Plantin Genootschap organiseert elk jaar expert classes over typografie
  en grafisch ontwerp. De opleiding focust op theoretische inzichten en historische
  achtergronden en combineert die met technische en praktische kennis.\r\n\r\nDe term
  expert classes verwijst naar de docenten van het Plantin Genootschap. Hun jarenlange
  ervaring met de vele facetten van de grafische sector staat borg voor grote deskundigheid.
  Maar het Plantin Genootschap wil ook van zijn studenten echte experten maken. Ze
  verdiepen hun opleiding en/of werkervaring met een rijk palet aan nieuwe benaderingen.\r\n\r\nHet
  programma mikt op deskundigheid, oordeelsvermogen en kwaliteitsbewaking, van ontwerp
  tot eindproduct.\r\n"
date: '2008-11-29 13:24:06'
title: Gebeten door boeken, letters en lay-out?

---
